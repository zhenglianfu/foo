<!DOCTYPE html>
<html>
<head>
	<meta charset="utf-8">
	<title>HOME</title>
	<link rel="stylesheet" type="text/css" href="../../css/frames/mine/mine.css">
</head>
<body>
	<div class='page'>
		<div class="header">
			<div class="nav">
				<div class="menu">
					<ul>
						<li class="current">
							<a href="./one.html">
								<i class="icon-home"></i>
								HOME
							</a>
						</li>
						<li>
							<a href="html5.html">HTML5</a>
						</li>
						<li>
							<a href="css3.html">CSS3</a>
						</li>
						<li>
							<a href="sass.html">SASS</a>
						</li>
						<li class="menu-grp">
							<a href="js.html">JavaScript</a>
							<ul class="sub-menu-list">
								<li><a href="#">Little JavaScript</a></li>
								<li><a href="#">Little Pattern</a></li>
								<li><a href="#">Little MV*</a></li>
							</ul>
						</li>
						<li>
							<a href="frame.html">Little Frame</a>
						</li>
						<li>
							<a href="all.html">ALL IN ONE</a>
						</li>
					</ul>
				</div>
				<div class="menu menu-ext">
					<ul>
						<li class="menu-grp">
							<a href="#other" class="noicon">OTHER SITE</a>
							<ul class="sub-menu-list">
								<li>
									<a href="http://smartpython.sinaapp.com/" target="_blank">Smart Python</a>
								</li>
								<li>
									<a href="http://impostor.sinaapp.com/" target="_blank">Impostor PHP</a>
								</li>
							</ul>
						</li>
					</ul>
				</div>
			</div>
		</div>
		<div class="container">
			<div class="row padded">
				<div class="row padded">
					<div class="whole one">
						<h4>荀子</h4>
					</div>
				</div>
				<div class="row padded">
					<div class="fifth one">
						<ul>
							<li><a href="#qx">劝学</a></li>
							<li><a href="#xs">修身</a></li>
							<li><a href="#bg">不苟</a></li>
						</ul>
					</div>
				</div>
				<a name="qx" id="qx"></a>
				<div class="row padded">
					<div class="whole">
						<h2>劝学</h2>
						<p>
							君子曰：学不可以已。青，取之于蓝而青于蓝；冰，水为之而寒于水。木直中绳，輮（左应为“车”，原字已废除）以为轮，其曲中规。虽有槁暴，不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。
							故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教使之然也。诗曰：“嗟尔君子，无恒安息。靖共尔位，好是正直。神之听之，介尔景福。”神莫大于化道，福莫长于无祸。
							吾尝终日而思矣，不如须臾之所学也；吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。<br>
							南方有鸟焉，名曰蒙鸠，以羽为巢，而编之以发，系之苇苕，风至苕折，卵破子死。巢非不完也，所系者然也。西方有木焉，名曰射干，茎长四寸，生于高山之上，而临百仞之渊，木茎非能长也，所立者然也。蓬生麻中，不扶而直；白沙在涅，与之俱黑。兰槐之根是为芷，其渐之滫，君子不近，庶人不服。其质非不美也，所渐者然也。故君子居必择乡，游必就士，所以防邪辟而近中正也。
							物类之起，必有所始。荣辱之来，必象其德。肉腐出虫，鱼枯生蠹。怠慢忘身，祸灾乃作。强自取柱，柔自取束。邪秽在身，怨之所构。施薪若一，火就燥也，平地若一，水就湿也。草木畴生，禽兽群焉，物各从其类也。是故质的张，而弓矢至焉；林木茂，而斧斤至焉；树成荫，而众鸟息焉。醯酸，而蚋聚焉。故言有招祸也，行有招辱也，君子慎其所立乎！
							积土成山，风雨兴焉；积水成渊，蛟龙生焉；积善成德，而神明自得，圣心备焉。故不积跬步，无以至千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。蟹六跪而二螯，非蛇鳝之穴无可寄托者，用心躁也。
							是故无冥冥之志者，无昭昭之明；无惛惛之事者，无赫赫之功。行衢道者不至，事两君者不容。目不能两视而明，耳不能两听而聪。螣蛇无足而飞，鼫鼠五技而穷。《诗》曰：“尸鸠在桑，其子七兮。淑人君子，其仪一兮。其仪一兮，心如结兮！”故君子结于一也。
							昔者瓠巴鼓瑟，而流鱼出听；伯牙鼓琴，而六马仰秣。故声无小而不闻，行无隐而不形
							。玉在山而草润，渊生珠而崖不枯。为善不积邪？安有不闻者乎？<br>
							学恶乎始？恶乎终？曰：其数则始乎诵经，终乎读礼；其义则始乎为士，终乎为圣人，
							真积力久则入，学至乎没而后止也。故学数有终，若其义则不可须臾舍也。为之，人也；舍
							之，禽兽也。故书者，政事之纪也；诗者，中声之所止也；礼者，法之大分，类之纲纪也。
							故学至乎礼而止矣。夫是之谓道德之极。礼之敬文也，乐之中和也，诗书之博也，春秋之微 也，在天地之间者毕矣。
							君子之学也，入乎耳，着乎心，布乎四体，形乎动静。端而言，蝡而动，一可以为法则。小人之学也，入乎耳，出乎口；口耳之间，则四寸耳，曷足以美七尺之躯哉！古之学者为己，今之学者为人。君子之学也，以美其身；小人之学也，以为禽犊。故不问而告谓之傲，问一而告二谓之囋。傲、非也，囋、非也；君子如向矣。
							学莫便乎近其人。礼乐法而不说，诗书故而不切，春秋约而不速。方其人之习君子之说，则尊以遍矣，周于世矣。故曰：学莫便乎近其人。<br>
							学之经莫速乎好其人，隆礼次之。上不能好其人，下不能隆礼，安特将学杂识志，顺诗书而已耳。则末世穷年，不免为陋儒而已。将原先王，本仁义，则礼正其经纬蹊径也。若挈裘领，诎五指而顿之，顺者不可胜数也。不道礼宪，以诗书为之，譬之犹以指测河也，以戈舂黍也，以锥餐壶也，不可以得之矣。故隆礼，虽未明，法士也；不隆礼，虽察辩，散儒也。
							问楛者，勿告也；告楛者，勿问也；说楛者，勿听也。有争气者，勿与辩也。故必由其道至，然后接之；非其道则避之。故礼恭，而后可与言道之方；辞顺，而后可与言道之理；色从而后可与言道之致。故未可与言而言，谓之傲；可与言而不言，谓之隐；不观气色而言，谓瞽。故君子不傲、不隐、不瞽，谨顺其身。诗曰：“匪交匪舒，天子所予。”此之谓也。
							百发失一，不足谓善射；千里蹞步不至，不足谓善御；伦类不通，仁义不一，不足谓善学。学也者，固学一之也。一出焉，一入焉，涂巷之人也；其善者少，不善者多，桀纣盗跖也；全之尽之，然后学者也。<br>
							君子知夫不全不粹之不足以为美也，故诵数以贯之，思索以通之，为其人以处之，除其害者以持养之。使目非是无欲见也，使耳非是无欲闻也，使口非是无欲言也，使心非是无欲虑也。及至其致好之也，目好之五色，耳好之五声，口好之五味，心利之有天下。是故权利不能倾也，群众不能移也，天下不能荡也。生乎由是，死乎由是，夫是之谓德操。德操然后能定，能定然后能应。能定能应，夫是之谓成人。天见其明，地见其光，君子贵其全也。<br>
						</p>
						<hr>
					</div>
				</div>
				<a name="xs" id="xs"></a>
				<div class="row padded">
					<div class="whole">
						<h2>修身</h2>
						<p>
							见善，修然必以自存也；见不善，愀然必以自省也。善在身，介然必以自好也；
							不善在身，菑然必以自恶也。故非我而当者，吾师也；是我而当者，吾友也；谄谀
							我者，吾贼也。故君子隆师而亲友，以致恶其贼。好善无厌，受谏而能诫，虽欲无
							进，得乎哉！小人反是：致乱而恶人之非己也；致不肖而欲人之贤己也；心如虎狼，
							行如禽兽，而又恶人之贼己也。谄谀者亲，谏争者疏，修正为笑，至忠为贼，虽欲
							无灭亡，得乎哉！诗曰：“嗡嗡呰呰，亦孔之哀。谋之其臧，则具是违；谋之不臧， 则具是依。”此之谓也。<br>

							扁善之度－－以治气养生，则后彭祖；以修身自名，则配尧禹。宜于时通，利
							以处穷，礼信是也。凡用血气、志意、知虑，由礼则治通，不由礼则勃乱提僈；食
							饮，衣服、居处、动静，由礼则和节，不由礼则触陷生疾；容貌、态度、进退、趋
							行，由礼则雅，不由礼则夷固、僻违、庸众而野。故人无礼则不生，事无礼则不成，
							国家无礼则不宁。诗曰：“礼仪卒度，笑语卒获。”此之谓也。<br>

							以善先人者谓之教，以善和人者谓之顺；以不善先人者谓之谄，以不善和人者
							谓之谀。是是非非谓之知，非是是非谓之愚。伤良曰谗，害良曰贼。是谓是，非谓
							非曰直。窃货曰盗，匿行曰诈，易言曰诞。趣舍无定谓之无常。保利弃义谓之至贼。
							多闻曰博，少闻曰浅。多见曰闲，少见曰陋。难进曰偍，易忘曰漏。少而理曰治， 多而乱曰秏。<br>

							治气养心之术：血气刚强，则柔之以调和；知虑渐深，则一之以易良；勇胆猛
							戾，则辅之以道顺；齐给便利，则节之以动止；狭隘褊小，则廓之以广大；卑湿重
							迟贪利，则抗之以高志；庸众驽散，则劫之以师友；怠慢僄弃，则照之以祸灾；愚
							款端悫，则合之以礼乐，通之以思索。凡治气养心之术，莫径由礼，莫要得师，莫 神一好。夫是之谓治气养心之术也。<br>

							志意修则骄富贵，道义重则轻王公；内省而外物轻矣。传曰：“君子役物，小
							人役于物。”此之谓矣。身劳而心安，为之；利少而义多，为之；事乱君而通，不
							如事穷君而顺焉。故良农不为水旱不耕，良贾不为折阅不市，士君子不为贫穷怠乎 道。<br>

							体恭敬而心忠信，术礼义而情爱人；横行天下，虽困四夷，人莫不贵。劳苦之
							事则争先，饶乐之事则能让，端悫诚信，拘守而详；横行天下，虽困四夷，人莫不
							任。体倨固而心埶诈，术顺墨而精杂污；横行天下，虽达四方，人莫不贱。劳苦之
							事则偷儒转脱，饶乐之事则佞兑而不曲，辟违而不悫，程役而不录：横行天下，虽 达四方，人莫不弃。<br>

							行而供冀，非渍淖也；行而俯项，非击戾也；偶视而先俯，非恐惧也。然夫士 欲独修其身，不以得罪于比俗之人也。<br>

							夫骥一日而千里，驽马十驾，则亦及之矣。将以穷无穷，逐无极与？其折骨绝
							筋，终身不可以相及也。将有所止之，则千里虽远，亦或迟、或速、或先、或后，
							胡为乎其不可以相及也！不识步道者，将以穷无穷，逐无极与？意亦有所止之与？
							夫“坚白”、“同异”、“有厚无厚”之察，非不察也，然而君子不辩，止之也。
							倚魁之行，非不难也，然而君子不行，止之也。故学曰迟。彼止而待我，我行而就
							之，则亦或迟、或速、或先、或后，胡为乎其不可以同至也！故蹞步而不休，跛鳖
							千里；累土而不辍，丘山崇成。厌其源，开其渎，江河可竭。一进一退，一左一右，
							六骥不致。彼人之才性之相县也，岂若跛鳖之与六骥足哉！然而跛鳖致之，六骥不
							致，是无它故焉，或为之，或不为尔！道虽迩，不行不至；事虽小，不为不成。其 为人也多暇日者，其出入不远矣。<br>

							好法而行，士也；笃志而体，君子也；齐明而不竭，圣人也。人无法，则伥伥
							然；有法而无志其义，则渠渠然；依乎法，而又深其类，然后温温然。<br>

							礼者、所以正身也，师者、所以正礼也。无礼何以正身？无师吾安知礼之为是
							也？礼然而然，则是情安礼也；师云而云，则是知若师也。情安礼，知若师，则是
							圣人也。故非礼，是无法也；非师，是无师也。不是师法，而好自用，譬之是犹以
							盲辨色，以聋辨声也，舍乱妄无为也。故学也者，礼法也。夫师、以身为正仪，而 贵自安者也。诗云：“不识不知，顺帝之则。”此之谓也。<br>

							端悫顺弟，则可谓善少者矣；加好学逊敏焉，则有钧无上，可以为君子者矣。
							偷儒惮事，无廉耻而嗜乎饮食，则可谓恶少者矣；加愓悍而不顺，险贼而不弟焉，
							则可谓不详少者矣，虽陷刑戮可也。老老而壮者归焉，不穷穷而通者积焉，行乎冥
							冥而施乎无报，而贤不肖一焉。人有此三行，虽有大过，天其不遂乎！<br>

							君子之求利也略，其远害也早，其避辱也惧，其行道理也勇。君子贫穷而志广，
							富贵而体恭，安燕而血气不惰，劳倦而容貌不枯，怒不过夺，喜不过予。君子贫穷
							而志广，隆仁也；富贵而体恭，杀埶也；安燕而血气不衰，柬理也；劳倦而容貌不
							枯，好交也；怒不过夺，喜不过予，是法胜私也。书曰：“无有作好，遵王之道。 无有作恶，遵王之路。”此言君子之能以公义胜私欲也。
						</p>
						<hr>
					</div>
				</div>
				<a name="bg" id="bg"></a>
				<div class="row padded">
					<div class="whole">
						<h2>不苟</h2>
						<p>
							君子行不贵苟难，说不贵苟察，名不贵苟传，唯其当之为贵。故怀负石而投河，
							是行之难为者也，而申徒狄能之；然而君子不贵者，非礼义之中也。“山渊平”，
							“天地比”，“齐秦袭”，“入乎耳，出乎口”，“钩有须”，“卵有毛”，是说
							之难持者也，而惠施邓析能之。然而君子不贵者，非礼义之中也。盗跖贪凶，名声
							若日月，与舜禹俱传而不息；然而君子不贵者，非礼义之中也。故曰：君子行不贵
							苟难，说不贵苟察，名不贵苟传，唯其当之为贵。诗曰：“物其有矣，惟其时矣。” 此之谓也。<br>
							君子易知而难狎，易惧而难胁，畏患而不避义死，欲利而不为所非，交亲而不 比，言辩而不辞，荡荡乎其有以殊于世也。<br>
							君子能亦好，不能亦好；小人能亦丑，不能亦丑。君子能则宽容易直以开道人，
							不能则恭敬繜绌以畏事人；小人能则倨傲僻违以骄溢人，不能则妒嫉怨诽以倾覆人。
							故曰：君子能则人荣学焉，不能则人乐告之；小人能则人贱学焉，不能则人羞告之。 是君子小人之分也。<br>
							君子宽而不僈，廉而不刿，辩而不争，察而不激，直立而不胜，坚强而不暴，
							柔从而不流，恭敬谨慎而容。夫是之谓至文。诗曰：“温温恭人，惟德之基。”此 之谓也。<br>
							君子崇人之德，扬人之美，非谄谀也；正义直指，举人之过，非毁疵也；言己
							之光美，拟于舜禹，参于天地，非夸诞也；与时屈伸，柔从若蒲苇，非慑怯也；刚
							强猛毅，靡所不信，非骄暴也；以义变应，知当曲直故也。诗曰：“左之左之，君 子宜之；右之右之，君子有之。”此言君子以义屈信变应故也。<br>
							君子小人之反也：君子大心则敬天而道，小心则畏义而节；知则明通而类，愚
							则端悫而法；见由则恭而止，见闭则敬而齐；喜则和而理，忧则静而理；通则文而
							明，穷则约而详。小人则不然：大心则慢而暴，小心则淫而倾；知则攫盗而渐，愚
							则毒贼而乱；见由则兑而倨，见闭则怨而险；喜则轻而翾，忧则挫而慑；通则骄而 偏，穷则弃而儑。传曰：“君子两进，小人两废。”此之谓也。<br>
							君子治治，非治乱也。曷谓邪？曰：礼义之谓治，非礼义之谓乱也。故君子者，
							治礼义者也，非治非礼义者也。然则国乱将弗治与？曰：国乱而治之者，非案乱而
							治之之谓也。去乱而被之以治。人污而修之者，非案污而修之之谓也，去污而易之
							以修。故去乱而非治乱也，去污而非修污也。治之为名，犹曰君子为治而不为乱， 为修而不为污也。<br>
							君子絜其身而同焉者合矣，善其言而类焉者应矣。故马鸣而马应之，牛鸣而牛
							应之，非知也，其埶然也。故新浴者振其衣，新沐者弹其冠，人之情也。其谁能以 己之潐潐，受人之掝掝者哉！<br>
							君子养心莫善于诚，致诚则无它事矣。惟仁之为守，惟义之为行。诚心守仁则
							形，形则神，神则能化矣。诚心行义则理，理则明，明则能变矣。变化代兴，谓之
							天德。天不言而人推其高焉，地不言而人推其厚焉，四时不言而百姓期焉。夫此有
							常，以至其诚者也。君子至德，嘿然而喻，未施而亲，不怒而威：夫此顺命，以慎
							其独者也。善之为道者，不诚则不独，不独则不形，不形则虽作于心，见于色，出
							于言，民犹若未从也；虽从必疑。天地为大矣，不诚则不能化万物；圣人为知矣，
							不诚则不能化万民；父子为亲矣，不诚则疏；君上为尊矣，不诚则卑。夫诚者，君
							子之所守也，而政事之本也，唯所居以其类至。操之则得之，舍之则失之。操而得
							之则轻，轻则独行，独行而不舍，则济矣。济而材尽，长迁而不反其初，则化矣。<br>
							君子位尊而志恭，心小而道大；所听视者近，而所闻见者远。是何邪？则操术
							然也。故千人万人之情，一人之情也。天地始者，今日是也。百王之道，后王是也。
							君子审后王之道，而论百王之前，若端拜而议。推礼义之统，分是非之分，总天下
							之要，治海内之众，若使一人。故操弥约，而事弥大。五寸之矩，尽天下之方也。 故君子不下室堂，而海内之情举积此者，则操术然也。<br>
							有通士者，有公士者，有直士者，有悫士者，有小人者。上则能尊君，下则能
							爱民，物至而应，事起而辨，若是则可谓通士矣。不下比以闇上，不上同以疾下，
							分争于中，不以私害之，若是则可谓公士矣。身之所长，上虽不知，不以悖君；身
							之所短，上虽不知，不以取赏；长短不饰，以情自竭，若是则可谓直士矣。庸言必
							信之，庸行必慎之，畏法流俗，而不敢以其所独甚，若是则可谓悫士矣。言无常信， 行无常贞，唯利所在，无所不倾，若是则可谓小人矣。<br>
							公生明，偏生闇，端悫生通，诈伪生塞，诚信生神，夸诞生惑。此六生者，君 子慎之，而禹桀所以分也。<br>
							欲恶取舍之权：见其可欲也，则必前后虑其可恶也者；见其可利也，则必前后
							虑其可害也者，而兼权之，孰计之，然后定其欲恶取舍。如是则常不失陷矣。凡人
							之患，偏伤之也。见其可欲也，则不虑其可恶也者；见其可利也，则不虑其可害也 者。是以动则必陷，为则必辱，是偏伤之患也。<br>
							人之所恶者，吾亦恶之。夫富贵者，则类傲之；夫贫贱者，则求柔之。是非仁
							人之情也，是奸人将以盗名于晻世者也，险莫大焉。故曰：盗名不如盗货。田仲史 不如盗也。<br>
						</p>
						<hr>
					</div>
				</div>
				<div class="row padded">
					<div class="one fourth padded">
						<h5></h5>
						<p class='h150'></p>
					</div>
					<div class="one fourth padded">
						<h5></h5>
						<p class='h150'></p>
					</div>
					<div class="one fourth padded">
						<h5></h5>
						<p class='h150'></p>
					</div>
					<div class="one fourth padded">
						<h5></h5>
						<p class='h150'></p>
					</div>
					<hr>
				</div>
			</div>
		</div>
		<div class="footer"></div>
	</div>
</body>	
</html>